## İçindekiler

1. [Scrum Nedir?](#scrum-head)
    - Agile Manifest
    - Scrum - Scrum'ın Faydaları
2. [Scrum Framework](#scrum-framework)
   - Scrum Takımı Ve Rolleri
   - Scrum Event
   - Scrum Artifact
3. [Scrum Etkinlikleri](#scrum-etkinlik)
   - Sprint nedir ?
   - Sprint planı nasıl yapılmalı ?
   - Daily Scrum nedir ?
   - Sprint Review nedir ?
   - Sprint Retrospective nedir ?
4. [Scrum Eserleri](#eser-scrum)
   - Ürün İş Listesi
   - Sprint İş Listesi
   - Bitti Kriteri


<br>

<h3 id="scrum-head"></h3>

# Scrum Nedir?

Karmaşık ürünler için gerçekleştirilen işleri yönetirken kullanılan bir süreç çerçevesidir. Çevik (Agile) metodolojisi arasında en yaygın kullanılan yapıdır. 



## Çevik (Agile) Yazılım Geliştirme Manifestosu

Projelerin daha büyük ve karmaşık bir hal alması, bununla beraber müşterinin büyük resmi göremeyip gereksinimlerini tam olarak ortaya koyamaması,  gereksinimlerin çabuk değişmesi ve bunu projeye kolay entegre edilemeyişi gibi problemlerden dolayı proje sürecinin yönetilmesi  önemli bir konu oldu ve “Çevik (Agile) Yazılım Geliştirme Manifestosu” ortaya çıktı.

Çevik yazılım geliştirme manifestosu, süreçten ziyade bireylerin daha etkileşimli olmalarına, kapsamlı dökümantasyonlardan ziyade çalışan yazılıma, sözleşme pazarlığından ziyade müşteri ile işbirliğine, bir plana bağlı kalmaktan ziyade değişime karşılık vermeye dayanır. 

<p align="center">
<img src="https://mertmekatronik.com/uploads/images/2020/09/image_750x_5f72ee394c17b.jpg" width="640" height="360" />
</p>
 

# Scrum

- Scrum kendi içinde sık sık tekrar eden ve bunu bir öncekinden hareketle her seferinde daha iyi yapan bir süreçtir. Müşteri ihtiyacı ve geri bildirimler önemlidir.
- Her tekrar kendini iyileştirecek bir şeyler bulur.
```
- Scrum teorisi 3 temel değere dayanır; 
  - Şeffaflık 
  - Denetleme 
  - Adaptasyon
```
 ### Scrum'ın Faydaları 

- Ekip içi iletişimi iyileştirir.
- Ekibin birlikte çalışmasını kolaylaştırır.
- Scrum uygulamak ekiplere esneklik sağlar. 
- Scrum kullanan takımlar, projenin içerdiği tüm adımların herkes için eşit derecede  görünür olmasını sağlar.
- Bu sayede bilgi herkese eşit dağılır ve herkes aynı noktada düşünebilir. 


<p align="center">
<img src="https://labs.ebury.rocks/wp-content/uploads/2019/02/scrum_at_a_glance-e1550069023957.jpg" width="640" height="360" />
</p>



<h3 id="scrum-framework"></h3>

# Scrum Framework

## Scrum Takımı Ve Rolleri
- Product Owner 
- Scrum Master 
- Development Team



### Product Owner
Product owner, ekibin üzerinde çalıştığı projenin vizyoneridir. Çalışma sonunda ortaya nasıl bir ürün çıkacağına, bu ürünün hangi özelliklere sahip olacağına, ürünün nasıl görüneceğine ve neye benzeyeceğine product owner karar verir. Ürünün değerini maksimize etmekten sorumludur
- Product owner, müşterinin kendisi de olabilir. Scrum ekibinden bir yazılımcı da olabilir. Müşterinin ne istediğini tam olarak anlamış biri olması gereklidir.
- Product owner, Ürün iş listesini (Product Backlog) yönetmekle sorumlu olan tek kişidir. 
- Ürün İş Listesinin herkes için görünür, şeffaf ve anlaşılır olmasından sorumludur.



### Scrum Master
Scrum master, herkesi bir arada tutan ve işlerin olması gerektiği şekilde, zamanında teslim edilmesini sağlayan kişidir.
Slave Leader olarak tanımlanır, scrum master ekibe hizmet eder.
- Takım koruyucusudur.
- Problem çözücüdür.
- Sorunları ortadan kaldırmak ve kesintileri önlemek için ekibin önünü açmakla sorumludur.
- Süreci destekler.

Scrum masterdan yardım istenilen sorunlar teknik olmamalıdır.


<h3 id="scrum-etkinlik"></h3>

# Scrum Etkinlikleri

### Sprint Nedir ?

* Scrum süreci 1 ayı geçmeyen uzunlukta, ara vermeksizin birbirini takip eden Sprint’lerden (koşu) oluşmaktadır. Sprint Scrum takımının ritmi, yani kalp atışıdır sprint olmadan scrumda olma . Scrum içerisindeki tüm aktiviteler Sprint içerisinde gerçekleşir. öyleki, planlama toplantısında belirlenen işlerin müşteriye, kullanılabilir ve prod’a talep üzerine bırakılabilecek kalitede çalışan yazılım şeklinde verilmesi ile sonuçlanan geliştirme süreci ve diğer tüm Scrum toplantıları Sprint içerisinde gerçekleşir.

<p align="center">
<img src="https://edelalon.com/blog/wp-content/uploads/2017/09/SCRUM.jpg" width="640" height="360" />
</p>


### Sprint Süreleri

* Günümüzde Scrum takımlarının çoğunluğu bir ya da iki haftalık Sprint sürelerini seçmektedir. Bu kısa süreler, takımlara esneklik ve çeviklik avantajı sağlamaktadır.Aynı zamanda planda veya işleyişte ters giden bir şey olduğunda kısa süreli sprint kullanılırsa daha az hasar ile telafi daha mümkün olur. Scrum takımları ürün geliştirmeye başlarken Sprint sürelerini belirler, başlangıç ve bitiş gün ve saatlerine karar verirler, sonrasında da alınan bu karar doğrultusunda ara vermeksizin Sprint’leri koşmaya başlarlar. Örneğin, bir haftalık bir Sprint koşan ve Sprint’i pazartesi sabahı başlayıp cuma öğleden sonra biten bir takımı düşünelim. Cuma günü takım planlamış olduğu bazı işleri bitirememiş olsa dahi Sprint’i bitirirler ve her ne koşulda olursa olsun pazartesi sabahı Sprint’e tekrar başlayarak yeni bir planlama doğrultusunda devam ederler.


### Sprint Planı Nasıl Yapılmalı ?

*  Sprint Planı, Ürün Sahibi tarafından aktarılan taleplerin 2-3 haftalık periyotlar halinde gerçekleştirilmesini sağlamaya yönelik belirlenen plandır. Planın çıkarılması sürecinde Ürün Sahibi, Scrum Master ve Scrum ekibinin katıldığı Sprint Planlama Toplantıları gerçekleştirilir. Bu toplantılar genellikle Ürün Sahibinin taleplerini takım ile paylaştığı ve takımın Ürün Sahibi tarafından aktarılan talepleri işlere kırdığı ve eforladığı ayrı toplantılar halinde yürütülür.

* İlk toplantı için Ürün Sahibi toplantıya kullanıcı hikayalerini ve talepleri belirlemiş şekilde ürün kataloğu hazır olarak gelmelidir ve toplantı başlangıcında sprintin hedefini ve beklentilerini net olarak açıklamalıdır. Ürün Sahibi ve takımın kullanıcı hikayelerinin kapsamının üzerinden birlikte geçmeleri, toplantının soru-cevap halinde ilerlemesi ve hikayelerin anlaşılıp anlaşılmadığının teyit edilmesi takımın daha sonraki aşamada işlere ayrıştırmak üzere bu kapsamı iyi anlaması açısından son derece önemlidir. Bir diğer önemli konu ise bu toplantılar esnasında ürünün kabul ölçütlerinin belirlenmiş olmasıdır.

* Daha sonra yapılacak ikinci toplantı ise Scrum takımının kendi içinde yaptığı ve Ürün Sahibi tarafından iletilen kullanıcı hikayeleri işlere kırılarak tahmini sürelerinin verildiği toplantıdır. Sürelerin tahmin edilmesi için oylama yöntemi (Planning Poker) kullanılabilir. Takım öncelik ve kapasiteyi göz önünde bulundurarak sprint içerisinde yapacağı işleri Sprint kataloğu halinde belirler. Sprint içerisine alınacak işler Ürün Sahibi ’ne bildirildikten sonra taahhüt niteliği kazanacağı için bu noktada dikkat edilmesi gereken konu işlerin hangi boyutta kırıldığı ve Sprint başarısının ölçülmesi için verilen hedefin bununla uyumlu olmasıdır. Örneğin; bir takıma 2 haftalık bir sprint içerisinde 10 iş tamamlama hedefi veriliyor ise işler kırılırken hedefin üzerinde skor getirebilecek şekilde küçük parçalara ayrıştırılması ilk aşamada takımın başarısını yüksek gösterse de takımın hızının ölçümlenmesi ve bir sonraki sprintler için tahminleme bilgisi vermesi açısından doğru bir yaklaşım değildir. İşin ne kadar bölüneceği ve işin tanımının doğru yapılması Ürün Sahibi’nin ilettiği kullanıcı hikayelerini doğru anlayarak ve takımın geçmiş sprintlerdeki hızı ile öngörü yaparak mümkün olur.

* Sprint planlamasının başarısı toplantı esnasında yapılması gerekenlerin uygulanması kadar başarıyı etkileyecek problemlerin ne şekilde çözüldüğü ile de ilgilidir. Bu tip sorunlara; Ürün Sahibi’nin toplantıya hazırlıksız katılması yada katılmadan taleplerini sadece yazılı olarak iletmesi, kabul ölçütlerinin net belirlenmemiş olması, Ürün Sahibi’nin süre tahminlemelerini etkilemeye çalışması gibi durumlar örnek gösterilebilir. Bu gibi sorunlar karşısında Scrum Master’ın devreye girmesi, gerekli gördüğü noktalarda Ürün Sahibi ‘ne Scrum konusunda bilgi vermesi gerekmektedir. Özellikle Scrum metodolojisini yeni devreye almış kurumlarda teknikler benimsenene kadar Scrum Master’ın hem Ürün Sahibi hem de ekip üyelerine desteği daha da önem kazanmıştır.


### Daily Scrum

* Daily Scrum, Development Team üyelerinin katılımıyla 24 saatte bir aynı yer ve saatte gerçekleştirilir. Genelde sabahları olur ve Development Team üyelerinin katılımının zorunlu olduğu bu toplantıda üyeler aşağıdaki üç soruya yanıt verirler.

- Dün ne yaptım?
- Bugün ne yapacağım?
- Önümde bir engel var mı?

* “Dün ne yaptım?” sorusuyla planlamada nerede olduklarını anlatırlar.
“Bugün ne yapacağım?” sorusuyla yeni günün planlamasını yaparlar.
“Önümde engel var mı?” sorusu ise geliştirmeyi geciktirecek herhangi bir engel varsa bunu tespit etmek ve ortadan kaldırmak için cevaplandırılır.

Birçok kişi ve birçok Takım tarafından bu toplantı statü alma ve verme toplantısı olarak değerlendirilse bile gerçekteki amacı yapılan Sprint Planlama’sına adapte olmak ve olabildiğince bu planlamaya sadık kalmak olarak düşünülmelidir.


### Daily Scrumda Dikkat Edilmesi Gerekenler

*  Product ownerın bu toplantıya katılması her zaman fayda sağlamaz

* Örnek :bir firmada eskiden yönetici olan biri product owner haline gelmişse ve bu toplantılara katılırsa bu durum takım üyeleri üstünde baskıya neden olabilir ve şeffaflık bozulur iş aksar maliyet yükselir.

* Daily Scrum’larda sonu olmayan teknik ya da mimari konulara girilmemelidir. 

* Örnek : derinlemesine konuşulması ve aksiyon çıkarılması gereken teknik ve mimari konular için ilgili kişiler kendi aralarında toplantı ayarlayabilirler. Bu toplantıya Development Team üyelerinin tamamı katılması gerekebilir ve “hazır buradayken hadi konuşalım” diye düşünülebilir. Bu durumda Daily Scrum amacından sapmış olur. Amaçtan uzaklaşmamak için tüm üyelerinin katılım göstereceği başka bir toplantı ayarlanabilir


### Sprint Review

* Her Sprintten sonra gerçekleştirilen Sprint Review toplantısı, kilit paydaşlarla yapılan bir toplantıdır. Ürünü değerlendirmek ve Product Backlog’u buna göre revize etmek için bu toplantı gerçekleştirilir. Toplantıda, Development Team ortaya çıkardıkları çalışabilir ve test edilebilir ürünü diğer ilgili kişiler ile paylaşırlar.


### Sprint Review Toplantısı Nasıl Yapılır ?

* Sprint Review toplantısı Product Owner tarafından yönetilir. Toplantı, Product Owner’ın Sprint’in sonucunda ortaya çıkan ürünün demosunu yapmasıyla başlar.
* Product Backlog’tan sorumlu olan Product Owner, hangi işlerin tamamlandığını, hangi işlerin neden tamamlanmadığını kısaca açıklar. Toplantı sırasında katılımcıların yapacakları geribildirimler, daha sonra önceliklendirme ve ayrıntılı değerlendirme için not alınır.
* Bu toplantılar, gergin bir ortamda değil işbirliğine dayalı bir ortamda gerçekleştirilmelidir. Demo sunulduktan sonra iş ortaklarına herhangi bir şeyi değiştirmek isteyip istemediklerini sorulur.
* Toplantıya, 2 haftalık bir Sprint için en fazla 2 saatlik bir süre ayrılması önerilir.


<p align="center">
<img src="https://letsscrumit.com/static/52fab8428d9fdabeffef344bc4e98ae5/1b747/sprint_review.png" width="640" height="360" />
</p>


### Sprint Review Toplantısı Neden Yapılır ?

* Sunum projenin gidişatı hakkında bilgi verir yoldan çıkmış bir durum veya hatalı bir olay var ise erken müdahele edilerek sorun çözülür.
* Ürünün bitmiş kısmı ile ilgili bolca geri bildirim toplanır ilerleme takip edilmiş olur.


### Sprint Retrospective Toplantısı Nedir ?

* Retrospective toplantıları bir sonraki Sprint’te iş süreçlerini iyileştirmek için geçmiş Sprint’in incelendiği ve “nasıl daha iyi performans gösterebiliriz?” sorusuna cevap aranan toplantılardır.
* Bu toplantıya geliştirme ekibi, scrum master ve product owner katılır. Pratikte, product ownerın katılması beklenir ama zorunlu değildir. 2 haftalık planlanan sprintler için 1–1.5 saat sürecek bir Retrospective toplantısı yeterli olacaktır.

<p align="center">
<img src="https://letsscrumit.com/static/ba9fd873d59706c822cde12231a21948/c1b63/retrospective.png" width="640" height="360" />
</p>


### Sprint Retrospective Toplantısı Hangi Sorularla Yapılır ?

* Takım olarak neleri iyi başardık, zor olan nelerin üstesinden geldik? 
- Her bir takım üyesi yaşadığı zorlukların nasıl üstesinden geldiğini açıklayarak hem motive olacak hem de takım arkadaşlarının benzer sorunlarla baş edebilmeleri için referans olacaktır.

* Ne tür sorunlar yaşadık? 
- Sprint boyunca karşılaşılan problemler, engeller ve gecikmeler belirlenir ve bunların temel sebebine odaklanılır.

* Geliştirilmesi veya sonraki sprintlerde dikkat edilmesi gereken konular neler? 
- Sonraki Sprint’te karşılaşılması beklenen sorunlar için nasıl önlem alınabilir, neler geliştirilebilir ve mevcut problemlerin üstesinden nasıl gelinebileceği tartışılır.

<h3 id="eser-scrum"></h3>

# Scrum Eserleri

* Scrum eserleri, şeffaflığın yanı sıra gözlem ve adaptasyon fırsatları sunmak için yapılan işi veya üretilen değeri temsil eder. Eserlerde amaç scrum aşamalarını net olarak tanımlamak ve bu aşamaların tüm ekip tarafından şeffaf ve net bir biçimde anlaşıldığından emin olmaktır. 
* Var olan hedefe ulaşmak için temel olarak üründe istenen özelliklerin detaylandırılması ve bu özelliklerin müşteriye iletilebilmesi için var olan gereksinimler ortaya çıkarılır.

<p align="center">
<img src="https://www.knowledgehut.com/_next/image?url=https%3A%2F%2Fd2o2utebsixu4k.cloudfront.net%2Fmedia%2Fimages%2F45d67f69-85f7-49e5-97eb-d50ea37b7ea3.png&w=1920&q=75" width="640" height="360" />
</p>


### Ürün İş Listesi

* Sprint sürecine başlamadan önce ürün ile alakalı isteklerin bir bütün halindeki görüntüsüdür. Üründe ihtiyaç duyulan her şeyin sıralandığı bir liste olarak da tanımlanabilir. Liste zamanla ürüne eklenmesi istenebilecek yeni özelliklerle birlikte değişkenlik gösterebilir. İşler backlog aşamasındayken önem sırasına ve büyüklük sırasına göre ayrılabilirler. 
* Burada belirtilen önem sırasına ve işlerin büyüklüğüne göre geliştirici ekipteki üyeler hangi işi ne seviyede yapabileceklerinin öngörüsüne göre bir karar verip o işi gerçekleştirmek için haftalık olarak sorumluluk alırlar. Yapılacak ve seçilecek parçanın bir sprint süresince bitecek kadar kısa ve tüm detayları ekip tarafından net olarak anlaşılmış olması gerekmektedir. Haftalık yapılacak olan işler alındığı zaman artık bu parçalar “ready” durumuna alınmakta ve geliştirici ekip bu işi tamamlamak için çalışmaya başlamaktadır. Bu süreçte her gün scrum toplantıları gerçekleştirilmekte ve kişiler dün ne yaptığını ve bugün ne yapacağını ayrıca önünde bir problem bulunup bulunmadığını net olarak söylemektedirler. 
* Her sprint sonucunda tamamlanmış ve müşteriye verilebilecek bir ürün parçası oluşturulması hedeflenmektedir. Bu ürün parçalarının kod yazımı ve gözden geçirilmelerinin tamamlanmış olması gerekmektedir. Ayrıca oluşturulan yazılımın test ortamında testi yapılmış, kabul kriterlerini karşılamış ve gerekli dökümantasyonları hazırlanmış bir biçimde olması beklenmektedir.
* Bir ürün kullanıldıkça, değer kazandıkça ve pazar geribildirim verdikçe Ürün İş Listesi daha geniş ve ayrıntılı bir listeye dönüşmektedir. Gereksinimler sürekli değiştiği için Ürün İş Listesi yaşayan bir listedir. İş gereksinimlerindeki, pazar koşullarındaki veya teknolojideki değişmeler Ürün İş Listesinde de değişikliklere neden olmaktadır. 
* Aynı ürün üzerinde çoğunlukla birden fazla Scrum Takımı çalışmaktadır ve ürünle ilgili yapılacak işleri tarif etmek için tek bir Ürün İş Listesi kullanılmaktadır. 
* Üst sırada olan Ürün İş Listesi kalemleri genelde daha açıktır ve alt sıradakilerden daha ayrıntılıdır. Açıklık ve ayrıntı arttıkça daha isabetli tahminler yapılabilir. Sıranın altına doğru indikçe ayrıntı azalır. Ürün İş Listesi kalemlerinin Sprint süresi içerisinde “Bitti” olabilmesi için geliştirme takımının sıradaki Sprint süresince meşgul olacağı kalemler iyileştirilir. Geliştirme takımının bir Sprintte “Bitti” durumuna getirebileceği Ürün İş Listesi kalemleri Sprint planlamada seçim için “Hazır” kabul edilir. Geliştirme takımı tüm tahminlerden sorumludur. 


### Sprint İş Listesi

* Sprint iş listesi, ürün iş listesinde bulunan ve oradan seçilerek gelen haftalık işleri içermektedir. Sprint iş listesine girecek olan işler tek sprint süresinde tamamlanabilir ve net bir şekilde isterleri belli olan süreçleri içermektedir.
* Sprint İş Listesi, Geliştirme Takımının Sprint Hedefine ulaşmak için gerekli gördüğü tüm işleri görünür kılar. Sprint İş Listesi, sürekli iyileştirmeyi sağlamak için, bir önceki Retrospektif toplantısında belirlenen en az bir yüksek öncelikli süreç iyileştirme maddesini içerir. Yeni bir iş gerektikçe, Geliştirme takımı bunu Sprint iş listesine ekler. 
* İş yapıldıkça kalan iş miktarı tahmini güncellenir. Gereksiz görülen her unsur plandan çıkarılır. Sadece geliştirme takımı, Sprint boyunca Sprint iş listesini değiştirebilir. Sprint iş listesi, geliştirme takımının Sprint boyunca başarmayı planladığı işin son derece görünür, gerçek-zamanlı bir resmidir ve sadece geliştirme takımına aittir.


### Bitti Kriteri

* Bir Ürün İş Listesi kalemi veya bir Ürün Parçası için “Bitti” deniyorsa, herkes “Bitti”nin ne olduğunu anlamalıdır. Şeffaflığı sağlamak için, bir takım içerisindeki herkes işin hangi durumda bitmiş sayılacağına dair aynı bilgiye sahip olmalıdır. İşte bu Scrum Takımının “Bitti” tanımıdır ve Ürün Parçası üzerindeki çalışmanın değerlendirilmesi için referanstır. 
* Aynı tanım, Geliştirme Takımına Sprint Planlamada kaç Ürün İş Listesi kalemini seçeceğinde rehberlik eder. Her Sprintin amacı, Scrum Takımının “Bitti” tanımına uyacak şekilde potansiyel olarak yayınlanabilir işlevselliğe sahip Ürün Parçaları teslim etmektir. 
* Geliştirme Takımları her Sprintte işlevselliğe sahip bir Ürün Parçası teslim eder. Ürün Parçası, Ürün Sahibinin hızlı yayın kararı verebilmesi için kullanılabilir hâldedir. Eğer bir Ürün Parçasının “Bitti” tanımı, geliştirmeyi yapan organizasyonun kılavuzları, standartları ve genel iş yapış şeklinin bir parçasıysa, Scrum Takımları bunlara asgari standart olarak uymalıdır. 

<h3 id="scrum-etkinlik"></h3>

# Kaynakça

- [Agile Nedir ?](https://medium.com/@PeopleBox/agile-nedir-scrum-nedir-ba%C5%9Far%C4%B1l%C4%B1-proje-y%C3%B6netimi-y%C3%B6ntemleri-nelerdir-64c4ae723496)
- [Scrum Nedir ?](https://medium.com/@secilcor/scrum-nedi%CC%87r-6a4326951dd8)
- [Scrum Guide](https://scrumguides.org/docs/scrumguide/v2020/2020-Scrum-Guide-US.pdf#zoom=100)
- [Sprint Retrospective](https://batuhanakpunar.medium.com/b%C3%B6l%C3%BCm-13-sprint-retrospective-sprint-retrospectifi-toplant%C4%B1s%C4%B1-%EF%B8%8F-9e226853b137)
- [Scrum Master](https://makersturkiye.com/scrum-master-kimdir-ve-neler-yapar/#:~:text=Scrum%20Master%27%C4%B1n%20Development%20Team%27e%20kar%C5%9F%C4%B1%20sorumluluklar%C4%B1ndan%20bir%20di%C4%9Feri,kald%C4%B1rma%20sorumlulu%C4%9Funu%20%C3%BCstlenen%20ki%C5%9Fi%20olur)
- [Sprint Nedir ?](https://www.acmagile.com/blog/sprint-nedir)


### Katkıda Bulunanlar

- [Enise Arslan](https://github.com/enisearslan)
- [Sefa Can Pehlivan](https://github.com/Sefa4177)
- [Muhammet Düzenli](https://github.com/muhammetduzenli)

### Sunum Videosu

* Ayrıca okumuş olduğunuz dokümanın sunumu da yapılmıştır. [Sunumun video kaydına buradan ulaşabilirsiniz.](https://www.youtube.com/watch?v=eVh3XDIcsrA)
